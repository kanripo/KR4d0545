# -*- mode: mandoku-view; -*-
#+TITLE: 僑吳集
#+DATE: 2015-08-25 00:13:53.128124
#+PROPERTY: ID KR4d0545
#+PROPERTY: BASEEDITION WYG    
#+PROPERTY: JUAN 提要
<pb:KR4d0545_WYG_000-1a>¶
欽定四庫全書　　　　集部五¶
　僑呉集　　　　　　　　别集類四(元/)¶
　　提要¶
　　　　(臣/)等謹案僑呉集十二卷元鄭元祐撰元祐¶
　　　　有遂昌雜録已著録元祐家本遂昌徙於錢¶
　　　　塘而流寓平江凡四十年為時最久故其集¶
　　　　名以僑呉實則杭州所作亦在其内葢從其¶
　　　　多者言之也集本其晚年所定以授謝徽今¶
<pb:KR4d0545_WYG_000-1b>¶
　　　　此本後有宏治丙辰張習跋乃稱元祐本有¶
　　　　遂昌山人集與僑呉集多繁蕪重出因通録¶
　　　　之得詩文之精純者併為十二卷仍名僑呉¶
　　　　集用梓以傳則此本為習所重訂非元祐手¶
　　　　編之本矣凡文六卷詩六卷其中與張徳常¶
　　　　書有僕贊郡無補嘗移檇李之語而蘓大年¶
　　　　所作墓誌盧熊蘓州府志皆稱元祐以大府¶
　　　　薦兩為校官不言嘗為他職與元祐仕履不¶
<pb:KR4d0545_WYG_000-2a>¶
　　　　合豈代人所作失於標註耶其文頗疎宕有¶
　　　　氣詩亦蒼古葢元祐生于至元之末猶及見¶
　　　　咸淳遺老中間又得見虞集諸人得其緒論¶
　　　　末年所與㳺者亦皆顧阿瑛倪瓉張與之流¶
　　　　互相薰染其氣韻不同固亦有自來矣乾隆¶
　　　　四十五年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
